Dispositio ad sumendam ss. eucharistiam. 89

Licite tamen potuit inter ipsas confessiones excipiendas contentus
esse perfecta contritione, ut sine sacrilegii peccato pergere posset
in confessionibus audiendis vel potius in danda absolutione.

R. 2. Si certo exspectabatur sacerdos extraneus atque Serapion
sperare poterat forent apud eum confessionem institueret, censeo
eum graviter non peccasse per hoc quodcum hoc proposito incipiebat
missam usque ad evangelium, adeoque perficiebat partem non essen-
tialem sed praeparatoriam tantum sine confessione praevia; namsi
ab ipso canone est in statu gratiae per sacramentalem confessionem,
severae legi videtur satisfecisse.

R. 3. At, ut responsum modo datum valeat, supponi debet
confessionem integram omniurn peccatorum gravium rite potuisses
Serapione perfici. Nam si solum in genere indicare potuit se ab·
solutione indigere atque ita raptim petere debuit absolutionem: ita
agere ex industria non licuit. Hinc, si talem agendi modum prae·
vidit vel intendit, ab initio graviter peccavit. Nihilominus in ipsis
angustiis, si iam aliter agi non potuit (eo quod praesto non erat
capellanus aliusve sacerdos tempusque nunc urgebat), etiam sic agi
debuit atque peti et dari ¹ sacramentalis absolutio post communem
accusationem gravis peccati commissi, si species inferior propter
circumstantias non potuit accusari.

a. 4. In secondo casu primum suppono Serapionem re ipsa 158
habere iustam causam necessitatis ob quam missam celebrare sibi
liceat in defectu confessarii cum sola contritione. In hac hypothesi
quaeri potest peccaritne gaudio illo oui se dedit, quod scilicet propter
absentiam capellani excusaretur ab obligatione illi confitendi. Existimo
gaudium illud quod non erat de lege violanda, sed de incommodo
gravi seu pudore non subeundo neque de aliqua re intrinsecus mala,
non fuisso ex sese peccaminosum, saltem non graviter.

Certe si in animo habuisset non confiteri apud capellanum, etsi
praesens adfuisset, et nihilominus sacrum facere, regulariter peccasset
graviter, sed gaudium illud quod nunc concipit potius indicat Sera-
pionem ausurum non fuisse transgredi istud mandatum sibi admodum
molestum, si re vera ut impleretur necessarium fuisset.

R. 5. Verum hoc ipsum difficultatem parit, fueritne re ipsa pro
Serapione cansa necessitatis illo die feriali atque stata hora celebrare.
Generatim enim hoc negandum est. Quando scilicet obligatio celebrandi
sacerdoti non incumbit (neque incubuit Serapioni parocho pro isto
die), quaeri facile potest et, si potest, quaeri debet praetextus sive
afflictae ualetudinis, si vere ita sit, sive similis praetextus quo ab·
stineatur a sacro; etiam magis praetextus differendi sacri et ante
illud tractandi negotii urgentis: sub qua specie urgentis negotii Sera-
pion fortasse potuit se conferre ad parochum vicinum ibique confes-
sionem peragere.

Timendum igitur multum est ne Serapion in hoc secundo casu
sibi ipse illuserit atque sine iusta necessitatis causa confessionem
praeviam neglegens sacrilege celebraverit. Nihilominus considerandae

 

