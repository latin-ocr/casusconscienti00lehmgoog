182 Sacramentum paenitentiae.

confessionem sensibilis seu externum signum fieri, quod uon obtinet
nisi voluntario actu paenitentis, quo contritio et sacramentalis con·
fessio ita iunguntur.

311 Ao qnansrruu 3¹⁰ R. 1. Wunibaldus videtur flustra angi, nisi ·
forte ex particulari motivo de iis solis peccatis doluit quae primum
invenerat. Nam si ex universali motivo dolorem concepit, ille eo

ipso contra omnia peccata saltem mortalia, implicite versabatur, sive
menti obversabantur sive non. Necesse enim non est singula peccata -
singillatim detestari, quod esset in multis casibus moraliter impossibile;
sed sufficit ut commune illud malurn, quod est in omni peccato vel
in omni peccato mortali, offensam Dei, aversionem a Deo, peccator
obsolute fugiat et detestetur.

Lugo, Dc poenit. d. 5, n. 90: ,usque requiri ad valorem con-
tritionis recogitationem explicitam singulorum peccatorum in partiou-
lari.“ — S. Alph. VI, 438: ,Omnino tenendum est cum sententia com· ·
muni . . . non esse quidem opus adhibere ad singula peccata singulos
actus doloris, quod Caietauus dicit fore ridiculum: nec requiri ut
dolor referatur ad peccata distincte recogitata, sed sufficere de
omnibus universaliter paenitere.“ uf. S. Thom. Aq, De uerit.
q. 29, a. 5 ad 4: quo evertitur, quod idem S. Doctor videatur
contrarium asseruisse in 4 dist. 16, q. 1, a. 2, qstc.4 et q. 2, a. 4,
qsto. 2.

Aliud igiturest, si quis quaedam particularia peccata ex parti·
oulari solo motivo detestatus esset, reliqua quae postea memoriae
occurrerunt nullatenus: in quo casu censet Lugo (Deposuit. d. ll,
n. 74. 89) aliique sacramentnm validum quidem esse sed informe,
i. a. sine effectu gratiae sanctificantis, quern homo consequi uidetur,
quando de posterioribus peccatis satis atteratur. Certum autem id non
est, nisi vel perfecte conteratur, vel reliqua peccata cum attritione
saltem confessus denuo absolvatur. Tb. m. Il, 299.

312 R. 2. Si revera Odilia ita egit, ut narratur, absolutio ex sen·
tentia practice tenenda pro valida haberi nequit, eo quod defuit
omnis coniunctio praecedentis doloris cum accusatione et absolutione.
Valuisset absolutio, si in examine vespertino doluisset in ordine ad
futuram confessionem, etiamsi determinate non proposuisset, sequenti
die mane confiteri3 nam in hoc casu non solum moraliter perseverasset .
dolor, sed etiam sufficiens adfuisset unio inter illum dolorem et quam·
cunque confessionem, quam inter spatium non longum institutum
esset. — Valuisset etiam absolutio, si Odilia brevi aliquo actu reno·
vasset actus doloris et propositi praecedenti vespere conceptos. Quod
brevissimo tempore fieri potuit; immo videtur etiam re factum esse,
etsi.Odilia nunc non reflexo eius rei recordatur.

R. 3. Sane semper utilissimum consilium est immediate ante
accessum ad confessarium vel etiam post accusata peccata brevi
intuitu renovare dolorem cum proposito: quae est etiam praxis piorum
fidelium, quo omnis ratio timendi aufertur atque uberior sacramenti
fructus colligitur.

 

